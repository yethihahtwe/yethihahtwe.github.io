---

layout: default

title: "Thoughts Bin"

---
# Devkinsta ၊ Docker နှင့် Local PHP installation

<img src="images/devkinsta.png" style="zoom:33%;"></img>

အရင်တုန်းက Windows မှာ XAMPP, WAMP တို့နှင့် local PHP script install လုပ်ပြီး PHPMyadmin ကနေ MySQL Server ကိုချိတ်သုံးတဲ့ခေတ်ပေါ့။ ၂၀၀၇-၂၀၀၈ လောက်ကထင်တယ်၊ ကွန်ပြူတာထဲမှာ XAMPP သွင်းပြီး Joomla, Wordpress နဲ့ MediaWiki တို့လို့ script တွေ install လုပ်ပြီး လျှောက်ကလိတဲ့အချိန်ပေါ့။ Hosting, Domain ဆိုတာလည်း ဝယ်မသုံးနိုင်တော့ ကိုယ့်ကွန်ပြူတာထဲမှာ ကိုယ်ပိုင်အင်တာနက်ကမ္ဘာပါပဲ။ Website မျိုးစုံလျှောက်ထည့်ပြီး မိုးလင်းခဲ့တဲ့နေ့တွေ သတိရမိပါတယ်။ အဲဒီအချိန်တုန်းက မြန်မာပြည်မှာ forum ခေတ်ဆိုတော့ vBulletin လို PHP script နှင့် forum တော်တော်များများသုံးလာကြတယ်။ vBulletin ကိုဝယ်မသုံးနိုင်လို့ National CD ဆိုင်ကနေ Nulled script အခွေဝယ်ပြီး လျှောက်စမ်းကြည့်သေးတယ်။ National CD တို့ Active Media တို့လိုဆိုင်တွေဆိုတာ ချောင်းပေါက်အောင်သွားခဲ့တဲ့နေရာတွေဆိုပေမယ့် Final Part 2 လည်းရောက်ရော ဘာမှမလုပ်နိုင်တော့ဘဲ ကျောင်းစာထဲခေါင်းမဖော်နိုင်တော့တာ ဘွဲ့ရတဲ့အထိပါပဲ။ အခု (၁၅) နှစ်လောက်ကြာပြီးမှ HTML, CSS, PHP, Javascript တွေဘက် ပြန်ရောက်လာတဲ့အခါ အရင်လို XAMPP မဟုတ်တော့ဘဲ နည်းပညာအသစ်တွေ အများကြီးပေါ်လာတယ်။ အခုတော့ Devkinsta က Docker ကိုလှမ်းသုံးပြီး local web environment လုပ်လိုက်တဲ့အထဲမှာ local website လည်းဖွင့်၊ အင်တာနက်ပေါ်က web adress တွေလည်းဖွင့်လို့ရတယ်။ အရင် XAMPP ခေတ်ကဆိုရင် local website သုံးနေရင် အပြင်က website တွေဖွင့်လို့မရဘူး။ ကိုယ်မလုပ်တတ်တာလည်း ဖြစ်မှာပေါ့လေ။ အပြင် website တွေဖွင့်ချင်တဲ့အခါ local က Apache Server တို့ MySQL Server တို့ကို အရင်ပိတ်ပြီးမှ ကြည့်လို့ရတာမျိုး။ အခု Devkinsta မှာတော့ ဘာမှထွေထွေထူးထူးမလုပ်ရဘဲ local website ကော အပြင်က website ကော တစ်ချိန်တည်းမှာကြည့်လို့ရနေတယ်။ ဒီတိုင်းဆို ကိုယ့် local မှာ Run နေတဲ့ Website ရဲ့ ip address သာရမယ်ဆိုရင် local network မှာမဟုတ်တဲ့လူက web ကနေတစ်ဆင့်လှမ်းကြည့်လို့ရနိုင်မလားမသိသေး။ ခုမှစသုံးတာဆိုတော့ စမ်းကြည့်ရဦးမယ်။
