# Gmail account အသစ်ဖွင့်စရာမလိုဘဲ Gmail လိပ်စာအသစ်ပြုလုပ်ခြင်း
## ဘယ်လိုအသုံးဝင်လဲ
Email လိပ်စာနဲ့ account ဖွင့်ရတဲ့ website တွေမှာ account တစ်ခုကို Email လိပ်စာတစ်ခုသုံးရတာကြောင့် account တစ်ခုထက်ပိုသုံးချင်တိုင်း email လိပ်စာတွေလည်း အများကြီးလုပ်ပေးရတတ်ပါတယ်။ ရုံးမှာ လူ (၁၀) ယောက်ရှိရင် Email လိပ်စာ (၁၀) ခုလိုပါတယ်။
ဒါမှမဟုတ် မိမိတစ်ယောက်တည်း website တစ်ခုမှာ account တွေအများကြီးဖွင့်သုံးချင်တယ်ဆိုရင် Email လိပ်စာတွေလည်း အများကြီးလိုမှာဖြစ်ပါတယ်။
Gmail မှာ ခုနောက်ပိုင်း account အသစ်လုပ်မယ်ဆိုရင် ဖုန်းနံပါတ်အမြဲထည့်ရပါတယ်။ ဖုန်းနံပါတ်တစ်ခုတည်းက account တွေအများကြီးဖွင့်နေတာမျိုးကို လက်မခံတော့ပါဘူး။
ဒီတော့ Gmail လိပ်စာတစ်ခုတည်းကိုပဲ လိပ်စာခွဲတွေအများကြီးခွဲသုံးလို့ရမယ့် နည်းလမ်းကိုဖော်ပြချင်ပါတယ်။

## Gmail account ဖွင့်စရာမလိုဘဲ လိပ်စာအသစ်ပြုလုပ်ပုံ
တကယ်တော့အရမ်းရိုးရှင်းပါတယ်။ သပ်သပ်ကြီးသွားလုပ်နေစရာမလိုပါဘူး။ ကိုယ့် Gmail လိပ်စာရဲ့ `@gmail.com` ရှေ့မှာ `+1` ၊ `+2` စသည် အစဉ်လိုက်ထည့်သွားရုံပါပဲ။ ဥပမာ ကျွန်တော့် Email လိပ်စာက `myadress@gmail.com` ဆိုပါတော့။ account ခွဲသုံးချင်တဲ့ website ရဲ့ register လုပ်တဲ့နေရာမှာ `myaddress+1@gmail.com` နဲ့ ကြိုက်တဲ့ password ထည့်လိုက်ရုံပါပဲ။ အဲဒီ website မှာ `myaddress@gmail.com` နဲ့ register လုပ်ရင် account ရှိပြီးသားမို့လို့ လက်ခံမှာမဟုတ်ပေမယ့် `myaddress+1@gmail.com` ကို email အသစ်တစ်ခုလို့ လက်ခံပြီး register လုပ်ပေးမှာဖြစ်ပါတယ်။ register လုပ်ဖို့လိုအပ်တဲ့ confirmation code တို့၊ password reset link တို့ကို `myaddress+1@gmail.com` ကိုပို့ပေးမှာဖြစ်ပြီး အဲဒီလိပ်စာကိုပို့လိုက်တဲ့ email တိုင်းဟာ မူလလိပ်စာဖြစ်တဲ့ `myaddress@gmail.com` ကိုပဲအလိုအလျောက်ရောက်လာမှာဖြစ်ပါတယ်။
နောက်ထပ်လိပ်စာအသစ်တစ်ခုလိုလာတိုင်း `myaddress+2@gmail.com` ၊ `myaddress+3@gmail.com` စသည် တစ်ခုပြီးတစ်ခုပြောင်းပြီး သုံးလိုက်ရုံပါပဲ။ ဘယ်ကိုပဲ email ပို့ပို့ မူလလိပ်စာကိုပဲ ရောက်လာမှာဖြစ်ပါတယ်။
## လက်တွေ့စမ်းကြည့်ရန်
Cloud မှာ ဖိုင်တွေသိမ်းလို့ရတဲ့ Dropbox မှာ account သစ်တစ်ခု register လုပ်ကြည့်ရအောင်။ ကျွန်တော့်မူလလိပ်စာဖြစ်တဲ့ `yethihahtwe319@gmail.com` ကိုသုံးပြီးဖွင့်ထားတဲ့ Dropbox account မှာ ဖိုင်တွေသိမ်းတာများလို့ ပြည့်သွားပြီဆိုပါစို့။ ဖိုင်တွေထပ်ထည့်တော့မယ်ဆို storage ကိုပိုက်ဆံပေးဝယ်ရမှာမို့လို့ မဝယ်တော့ဘဲ account အသစ်ပဲလုပ်ချင်ပါတယ်။ account အသစ်လုပ်တဲ့နေရာမှာ `yethihahtwe319@gmail.com` ကိုပဲပြန်ထည့်ရင် This e-mail is already taken လို့ error ပြနေတာ တွေ့ရပါမယ်။<br/><br /><img src="https://i.imgur.com/PEn0zNn.png" style="zoom:50%;"/><br /><br />
`yethihahtwe319+1@gmail.com` လို့ထည့်ပြီး register လုပ်လိုက်တဲ့အခါ dropbox account သစ် ရသွားတာကိုတွေ့ရပါမယ်။<br /><br /><img src="https://i.imgur.com/Aed2U2X.png" style="zoom:50%;" /><br /><br /><img src="https://i.imgur.com/lLOF8pV.png" style="zoom:25%;" /><br /><br />
မူရင်း Gmail account ရဲ့ inbox ထဲမှာလည််း verification email ရောက်နေတာကိုတွေ့ရပါတယ်။ verification email ဟာ `+1@gmail.com` ကို ပို့လိုက်တာဖြစ်ပေမယ့် +1 မပါတဲ့မူရင်း Gmail inbox ထဲကိုရောက်လာပြီး Verifiy you email နှိပ်လိုက်တာနှင့် dropbox account သစ်ဟာ verify ဖြစ်သွားမှာဖြစ်ပါတယ်။<br /><br /><img src="https://i.imgur.com/2pPyi1H.png" style="zoom:25%;" /><br /><br />
ဒီနည်းအားဖြင့် Gmail account သစ် အစအဆုံးဖွင့်စရာမလိုဘဲ နောက်မှာ +1 ၊ +2 ၊ +3 စသည်ထည့်သွားရုံနဲ့ အကန့်အသတ်မရှိ account တွေအသုံးပြုနိုင်မှာဖြစ်ပါတယ်။

## မှတ်ချက်
Gmail လိပ်စာအသစ်တွေ အကန့်အသတ်မရှိ လုပ်လို့ရတယ်ဆိုပေမယ့် Google ဝန်ဆောင်မှုတွေဖြစ်တဲ့ Google Drive ၊ Google Photo ၊ Gmail စတာတွေကိုတော့ အခုလို +1, +2 တွေထည့်ပြီး ခွဲသုံးလို့မရနိုင်ပါဘူး။ +1, +2, +3 တွေခံထားတဲ့ လိပ်စာသစ်တွေအတွက် ကိုယ်ပိုင် Inbox ၊ ကိုယ်ပိုင် Google Drive စတာမျိုးတွေ သုံးနိုင်မှာမဟုတ်ပါဘူး။ Google မဟုတ်တဲ့ ဝန်ဆောင်မှုတွေဖြစ်တဲ့ facebook ၊ Dropbox ၊ Spotify စတာမျိုးတွေမှာ ဒီနည်းနဲ့ account တွေ အကန့်အသတ်မရှိ ဖွင့်နိုင်မှာဖြစ်ပါတယ်။