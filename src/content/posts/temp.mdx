---
title: "test"
description: "test"
image: "../assets/posts/test/sunset.png"
createdAt: 2-3-2025
draft: false
tags:
    - random-thoughts
---
အခုဆို ၂၀၂၅ ဒုတိယလရောက်ပြီ
နှစ်တစ်နှစ်အစမှာ အများစုက အလုပ်တွေပိုလုပ်မယ်အစီအစဉ် ဆွဲတတ်ကြပေမယ့် ကိုယ့်ရဲ့ ၂၀၂၅ new year resolution က အလုပ်လျှော့လုပ်ဖို့ဖြစ်နေတယ်။
အရင်က အမြဲလိုလို တစ်ကြိမ်မှာပရောဂျက်အကြီးကြီးတစ်ခုပဲ အာရုံစိုက်ဖြစ်တယ်။ ကျန်တဲ့အလုပ်တွေပေါ်လာရင် ချရေးထားတယ်။ သက်ဆိုင်ရာပရောဂျက်အလှည့်ရောက်မှ ပေါင်းလုပ်တယ်။ ကိုယ့်ဘာသာကိုယ်တော့ batching လို့နာမည်ပေးထားတယ်။ တူရာတူရာပေါင်းလုပ်တဲ့သဘော။ Batching မှာအားသာချက်က အာရုံစူးစိုက်နိုင်တယ်။ ဥပမာ email တွေဖတ်မယ်ဆိုရင် ဖတ်တာကိုပဲတန်းစီလုပ်တာမျိုး။ အီးမေးလ်ထဲက လုပ်စရာအလုပ်တွေကို ထမလုပ်သေးဘဲ မှတ်ထား၊ နောက်မှပေါင်းလုပ်တယ်။
အလုပ်လုပ်၊ email ပြန်ဖတ်၊ email reply လုပ် အပြန်အလှန်ကူးချည်သန်းချည်သွားနေရတာကို contex switching လို့ခေါ်တယ်။ အလုပ်တစ်ခုကနေ နောက်တစ်ခုကူးရင် ရောက်လက်စနေရာကို အစကနေပြန်ကောက်နေရတယ်။ အမျိုးအစားတူတာကိုပေါင်းလုပ်တဲ့အခါ context switching ကြောင့် အချိန်နဲ့ resource ပြုန်းတီးတာ အတော်သက်သာတယ်။ ဥပမာ video တစ်ခု edit လုပ်ပြီဆိုရင် trim လုပ်ရမယ့်အပိုင်းတွေ တန်းစီ trim မယ်၊ Zoom and pan လုပ်ရမှာတွေ နောက်တစ်ကျော့ တန်းစီလုပ်သွားမယ်ဆိုရင် အချိန်ကုန်သက်သာတယ်။
Batching မှာ အားသာချက်တွေရှိပြီဆိုရင် အားနည်းချက်တွေလည်းရှိတယ်။ သူ့အချိန်နဲ့သူပေါင်းလုပ်တာဆိုတော့ time-sensitive ဖြစ်တဲ့ကိစ္စတွေမှာ လစ်ဟင်းကုန်တယ်။ ဥပမာ ရေခွန်၊ မီးခွန်၊ အင်တာနက်ဖိုးတွေက နောက်မှပေးမယ်လုပ်လို့မရ။ အလုပ်ကိုပဲအားထည့်လိုက်ဦးမယ်၊ လုပ်ငန်းအဆင်ချောမှ မိသားစုကိုအချိန်ပြန်ပေးတော့မယ်ဆိုတာမျိုးမှာလည်း တချို့ကိစ္စတွေက သူ့အချိန်ကိုက်လုပ်မှ အဓိပ္ပါယ်ရှိတာ။ 
အစွန်းမရောက်အောင်သတိထားနေတဲ့ကြားက ညသန်းခေါင်သန်းလွဲအထိ အလုပ်တွေလုပ်ဖြစ်တယ်။ အလုပ်ကိုအဲဒီလိုလုပ်မှ resource-efficient ဖြစ်တယ်လို့ခံစားရသလို ကိုယ်လုပ်ရတဲ့အလုပ်အမျိုးအစားကလည်း long uninterrupted coding sessions တွေနဲ့ထိုင်လုပ်မှ ပြီးတာမျိုးဖြစ်နေတယ်။ အလုပ်မပြီးမှာစိုးလို့ တွန်းလုပ်တော့မြန်မြန်ပြီး၊ မြန်မြန်ပြီးတော့ နောက်တစ်ခုထပ်ရောက်လာပြီး အလုပ်ပြီးတာနဲ့အလုပ် All-in approach ဖြစ်လာတယ်။
ပိုဆိုးတာက ဒါကြီးဟာ လုပ်ငန်းခွင်ဘက်ကကြည့်ရင် norm တစ်ခုဖြစ်လာတာပဲ။ ကိုယ်လုပ်ရတဲ့လုပ်ငန်းခွင်ဟာ ကိုယ့်လိုလုပ်သားမျိုးကို အလုပ်ခန့်ဖူးတဲ့အတွေ့အကြုံမရှိသေးဘူး။ ကိုယ့်ရဲ့ လက်ရှိ productivity ဟာ ပုံမှန် တစ်ပတ်ငါးရက်၊ ကိုးနာရီကငါးနာရီအထိ ဒီလောက်ဒီလောက် လစာပေးထားတဲ့ team မရှိတဲ့ တစ်ကိုယ်တော် fullstack developer တစ်ယောက်ပြီးနိုင်တဲ့အလုပ်လို့ မှတ်ယူသွားတယ်။ လခစားအလုပ်မို့လို့ ဘယ်လောက်ပိုလုပ်လုပ် လခတိုးမရပေမယ့် အရင်လောက်မလုပ်ဖြစ်တော့ရင် ပြဿနာရှိလာနိုင်တယ်။ အထူးသဖြင့် ဒဏ်ခံရမှာ နောက်ဝင်လာမယ့်လူပါပဲ။ ရှေ့လူက work-life balance မရှိဘဲ အရမ်းတွေလုပ်ထားရင် နောက်လူကိုပါသူ့ကိုယ်ပိုင်အချိန်ရယ်လို့မရှိတော့ဘဲ အလုပ်တွေဇွတ်လုပ်ခိုင်းသလိုမျိုးဖြစ်နေတယ်။
ဒီနှစ်ထဲမှာတော့ 

